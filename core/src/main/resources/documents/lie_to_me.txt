Minte-mă (în engleză Lie to me) este un serial de televiziune american. A fost rulat pe Fox Network din 21 ianuarie 2009 până pe 31 ianuarie 2011. Personajul principal este doctorul Cal Lightman care, ajutat de colega sa, dr. Gillian Foster, detectează înșelăciunile, minciunile oamenilor, analizând limbajul corpului și microexpresiile și își folosește acest talent în favoarea clienților săi. Cal și Gillian o angajează pe Ria, care se pare că are un talent înnăscut în detectarea minciunilor. Între cei doi se pare că există câteodată divergențe, poate pentru că Lightman a trebuit să învețe tot ceea ce știe, pe cand Ria are un ochi format. Pe parcursul episoadelor, echipa rezolvă diferite cazuri, de la crime la cazuri nu atât de grave.[2] În data de 21 mai 2009, serialul a fost reînnoit cu un a doilea sezon, conținând 13 episoade, având premiera în 28 septembrie 2009.[3] Sezonul 2 a avut premiera pe 25 mai 2013.[4] În 24 noiembrie 2009, Fox a cerut încă 9 episoade pentru sezonul 2, aducând acest sezon la un număr de 22 de episoade.[5]

În 12 mai 2010, Entertainment Weekly anunță că Lie to me o să aibă un al treilea sezon. Inițial, acest sezon trebuia să aibă premiera în data de 10 noiembrie 2010. În 28 septembrie 2010, data premierei a fost mutată pentru 4 octombrie 2010, din cauza anulării serialului Lone Star. Lie to me a fost anulat de Fox în data de 11 mai 2011.[6][7][8][9]

Serialul este inspirat de munca lui Paul Ekman, expert mondial în expresii faciale și fost profesor de psihologie la Universitatea din California San Francisco, medicină. Dr. Ekman a fost consilier al departamentelor de poliție și al grupurilor anti-teroriste, fiind de asemenea și consilier de știință la producerea serialului. Este și autor a 15 cărți, printre care "Telling lies", "Emotions Revealed".[10]

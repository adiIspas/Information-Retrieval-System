House, sau House, M.D. este un serial american de tip dramă medicală, ce a debutat pe canalul FOX la data de 16 noiembrie 2004. Serialul a fost creat de către David Shore și a fost produs de Shore și regizorul de film Bryan Singer. Serialul se învârte în jurul Dr. Gregory House (interpretat de actorul britanic Hugh Laurie), un geniu medical nonconformist care conduce o echipă de diagnosticieni în spitalul fictiv Princeton-Plainsboro Teaching Hospital (PPTH) în New Jersey.

Dr. House se contrazice des cu șefa sa, administrator al spitalului și decan la Medicină, Dr. Lisa Cuddy (Lisa Edelstein), și cu echipa sa medicală pentru că multe dintre ipotezele despre bolile pacienților sunt bazate pe o intuiție controversată. Singurul prieten al lui Gregory House este Dr. James Wilson (Robert Sean Leonard), șeful Departamentului de Oncologie. De-a lungul primelor trei sezoane, echipa medicală a lui House este alcătuită din Dr. Robert Chase (Jesse Spencer), Dr. Allison Cameron (Jennifer Morrison) si Dr. Eric Foreman (Omar Epps). La sfârșitul celui de-al treilea sezon această echipă se desființează. Repliat de Foreman, House selectează, treptat, trei noi membrii ai echipei: Dr. Remy "Thirteen" Hadley (Olivia Wilde), Dr. Chris Taub (Peter Jacobson), and Dr. Lawrence Kutner (Kal Penn);

House este aclamat de critici și are o audiență mare în rândul spectatorilor. A fost în top zece show-uri evaluate în Statele Unite de la al doilea până la al patrulea sezon. Distribuit în 66 de țări, House a fost cel mai urmărit program de televiziune din lume în 2008. Serialul a primit mai multe premii, incluzând premii precum People's Choice Award, Peabody Award, două Globuri de Aur și 4 premii Primetime Emmy. Finalul sezonului 6 al serialului a fost difuzat pe data de 21 mai, 2010. Al șaptelea sezon va avea premierea în luna septembrie a anului 2010.
